Hoe werkt de SOA Poli?

Bij de SOA Poli Rotterdam kunt u terecht voor gratis onderzoek naar - en eventueel behandeling van - seksueel overdraagbare aandoeningen (soa). Een soa kun je oplopen als je onveilig hebt gevreeën. De SOA Poli is bedoeld voor mensen met een verhoogd risico op soa.

Je kunt telefonisch een afspraak maken bij de SOA Poli. Als je belt voor een afspraak worden er een aantal vragen aan je gesteld. Het kan zijn dat het soa-onderzoek nog dezelfde dag plaatsvindt, maar ook dat je een afspraak krijgt op een later tijdstip. Je kunt ook het advies krijgen naar je huisarts te gaan. Als je klachten hebt die wijzen op een soa, kun je dat tijdens dit gesprek vermelden.

Hoe gaat een soa-onderzoek?
De SOA Poli Rotterdam onderzoekt standaard op gonorroe, chlamydia, syfilis, hepatitis B en - in overleg - ook hiv. Het soa-onderzoek bestaat uit de volgende onderdelen: de aanmelding, het consult en het onderzoek. Het hele soa-onderzoek zal, afhankelijk van eventuele klachten, 30 tot 45 minuten duren.

Aanmelding
Je meld je op de datum en tijd van je afspraak bij de balie. Je hebt daarna een kort gesprek met de doktersassistente die je gegevens zal noteren.  Alle gegevens worden vertrouwelijk behandeld. Het is ook mogelijk om je anoniem aan te melden. Dit kan worden besproken tijdens het inschrijven.

•	Consult
Na de aanmelding heb je een gesprek met de soa-verpleegkundige. In dit gesprek wordt gevraagd naar de reden van je komst en eventuele klachten.

•	Onderzoek
Tijdens het consult wordt bepaald welk onderzoek nodig is. Dit kan een zelftest of een lichamelijk onderzoek zijn.

